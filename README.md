# Information-Retrieval-Project

α) Περιγραφή της συλλογής των εγγράφων 

Το format των δεδομένων της συλλογής μας είναι σε μορφή csv. Συγκεκριμένα, χρησιμοποιούμε αυτόν τον τύπο αρχείου καθώς αποθηκεύει τα δεδομένα σε μορφή πίνακα. Ειδικότερα, είναι αρχεία που περιέχουν δεδομένα υπό μορφή Excel, δηλαδή περιέχουν πολλαπλά πεδία με μία ή περισσότερες τιμές για κάθε τέτοιο πεδίο, όπως συμβαίνει με έναν πίνακα Excel. Το ακρωνύμιο csv προέρχεται από τα αρχικά των λέξεων Comma Separated Values, που υποδηλώνει μία σειρά μεταβλητών με τιμές χωρισμένες με κόμμα. 
Η πληροφορία που διαθέτει η συλλογή των εγγράφων μας είναι σχετική με τραγούδια. Ειδικότερα, περιέχει στοιχεία για τον καλλιτέχνη ενός τραγουδιού, τον τίτλο του, το άλμπουμ, το έτος κυκλοφορίας του τραγουδιού και τους στίχους του. 
Πηγή συλλογής των δεδομένων μας αποτελεί το Kaggle, από το οποίο συλλέγουμε τις πληροφορίες που αναφέρθηκαν παραπάνω με σκοπό την δημιουργία της συλλογής μας.

Το link από το οποίο συλλέξαμε την πληροφορία είναι το εξής:
https://www.kaggle.com/datasets/deepshah16/song-lyrics-dataset
Η συλλογή μας, λοιπόν, αποτελεί ένα csv αρχείο το οποίο περιέχει τα στοιχεία που προαναφέρθηκαν χωρισμένα με κόμμα.




β) Σύντομη περιγραφή του σχεδιασμού του συστήματος:

-ΣΤΟΧΟΣ ΚΑΙ ΛΕΙΤΟΥΡΓΙΚΟΤΗΤΑ:

  Στόχος της εργασίας είναι η υλοποίηση ενός συστήματος αναζήτησης πληροφορίας, δηλαδή η δημιουργία μιας μηχανής αναζήτησης σχετικής με τραγούδια καλλιτέχνες και στίχους.
Ειδικότερα, ο χρήστης θα θέτει ερωτήματα σχετικά με την αναζήτηση οποιουδήποτε στοιχείου ενός τραγουδιού και το σύστημα θα επιστρέφει τα έγγραφα που είναι σχετικά με το ερώτημα που έθεσε. Τα έγγραφα αυτά θα παρουσιάζονται διατεταγμένα με βάση τη συνάφειά τους με το ερώτημα που τέθηκε από τον χρήστη. Για την υλοποίηση αυτή χρησιμοποιούμε την βιβλιοθήκη Lucene, η οποία εξειδικεύεται στην ανάκτηση πληροφορίας.

-ΑΝΑΛΥΣΗ ΚΕΙΜΕΝΟΥ ΚΑΙ ΚΑΤΑΣΚΕΥΗ ΕΥΡΕΤΗΡΙΟΥ:

  Πρώτο βήμα αποτελεί η ανάλυση κειμένου. Σε θεωρητικό πλαίσιο, προκειμένου να αναλυθεί ένα κείμενο είναι απαραίτητη η διαίρεση του κειμένου σε γλωσσικά σύμβολα, γνωστά ως tokens, αφαιρώντας τα κενά, τα σημεία στίξης και τα stop words.
  
  Έπειτα, εφαρμόζεται κανονικοποίηση στα tokens έτσι ώστε να εντοπίζονται οι αντιστοιχίες και να ταιριάζουν τα tokens παρά τις μικρές διαφορές που μπορεί να έχουν. Οπότε αφού ολοκληρωθούν οι παραπάνω διαδικασίες, τα tokens έχουν πλέον μετατραπεί σε όρους.
Όλα τα προαναφερόμενα εκτελούνται αυτόματα καλώντας μεθόδους της Lucene από το API org.apache.lucene.analysis , όπως είναι για παράδειγμα η μέθοδος WhitespaceAnalyzer η οποία χωρίζει τις λεκτικές μονάδες με βάση τους λευκούς χαρακτήρες ή η μέθοδος StopAnalyzer η οποία χωρίζει τις λεκτικές μονάδες σε χαρακτήρες που δεν είναι γράμματα, τα μετατρέπει σε lowercase και αφαιρεί τα stop words.

Επομένως, θα χρησιμοποιήσουμε το ΑPI της Lucene org.apache.lucene.analysis για την επεξεργασία του κειμένου το οποίο ορίζει έναν abstract αναλυτή για την μετατροπή κειμένου από έναν Reader σε ένα TokenStream. Ειδικότερα, θα χρειαστούμε τον Standard Analyzer ο οποίος μετατρέπει όλες τις λεκτικές μονάδες σε lowercase, αφαιρεί κοινές λέξεις και σημεία στίξης.

Πιο συγκεκριμένα σχετικά με την υλοποίησή μας, επιθυμούμε τα περιεχόμενα των πεδίων Title και Lyrics να θεωρούνται ως μια μονάδα token για την αναζήτηση, με σκοπό την καλύτερη αξιοποίηση των δεδομένων μας.

Έπειτα, είναι απαραίτητη η δημιουργία Documents με βάση τα πεδία που επιθυμούμε να έχει το ευρετήριό μας. Προκειμένου να δημιουργηθούν αυτά, θα υλοποιήσουμε μια μέθοδο η οποία θα δέχεται ένα αρχείο κειμένου και θα κατασκευάζει τα ζητούμενα αρχεία. Το API που υλοποιεί τις προαναφερόμενες λειτουργίες είναι το org.apache.lucene.document, το οποίο παρέχει μια κλάση για τα Documents.

Η μονάδα εγγράφου είναι ο τίτλος των τραγουδιών και τα αντίστοιχα πεδία(fields) είναι ο καλλιτέχνης, το άλμπουμ, η χρονολογία κυκλοφορίας και οι στίχοι. 
Σκοπεύουμε να δημιουργήσουμε ένα ευρετήριο σε κάθε πεδίο, έχοντας ως πεδίο τα δεδομένα κάθε στήλης των πινάκων της συλλογής μας. Το είδος ευρετηρίου που θα χρησιμοποιήσουμε είναι το δυναμικό και ανεστραμμένο που υποστηρίζει η Lucene.
Τις παραπάνω λειτουργίες θα τις εκτελέσουμε με την βοήθεια των παρακάτω API της Lucene :
1) org.apache.lucene.index : παρέχει δύο βασικές κλάσεις α) την IndexWriter η οποία δημιουργεί και προσθέτει έγγραφα στα ευρετήρια και β) την IndexReader η οποία προσπελαύνει τα δεδομένα του ευρετηρίου
2) org.apache.lucene.store : παρέχει μια abstract κλάση για αποθήκευση δεδομένων, την κλάση Directory που είναι μία συλλογή αρχείων γραμμένα από έναν IndexOutput και διαθέσιμα για ανάγνωση από έναν IndexInput. 

-ΑΝΑΖΗΤΗΣΗ:

  Το σύστημά μας υποστηρίζει αναζήτηση εγγράφων α) με λέξεις κλειδιά , δηλαδή ο χρήστης στο παράθυρο το οποίο θα εμφανίζεται θα πληκτρολογεί τις επιθυμητές λέξεις και το σύστημα θα πραγματοποιεί αναζήτηση σε όλα τα πεδία βάσει αυτών. Επιπλέον υποστηρίζει β) αναζήτηση πεδίου, δηλαδή ο χρήστης θέτει ερωτήματα στα οποία αναφέρει ένα συγκεκριμένο πεδίο και τον όρο που αναζητά π.χ. <title:Human>.
Ο χρήστης θέτει το ερώτημά του στο User Interface(UI), για το οποίο θα δημιουργήσουμε το επιθυμητό παράθυρο χρησιμοποιώντας την βιβλιοθήκη JavaFX, προκειμένου να πραγματοποιηθεί η αναζήτηση.
Ένα API που θα χρησιμοποιήσουμε για την λειτουργία της αναζήτησης είναι το org.apache.lucene.search το οποίο παρέχει δομές δεδομένων που αντιπροσωπεύουν τα ερωτήματα όπως το TermQuery το οποίο σχετίζεται με λέξεις και το PhraseQuery σχετικό με φράσεις. Επιπλέον, παρέχει τον IndexSearcher ο οποίος μετατρέπει τα ερωτήματα του χρήστη σε TopDocs και τέλος διαθέτει QueryParsers τα οποία χρησιμοποιούνται για την παραγωγή δομών ερωτημάτων από strings.
Προκειμένου να γίνει η αναζήτηση είναι απαραίτητο να έχει προηγηθεί η δημιουργία του ευρετηρίου. Ξεκινά, λοιπόν, η προσπέλαση του ευρετηρίου μέχρι να εντοπίσει η μηχανή τον συναφή όρο και μέσα από το ευρετήριο έχουμε πρόσβαση στα έγγραφα που εντοπίζεται ο συγκεκριμένος όρος.

-ΠΑΡΟΥΣΙΑΣΗ ΑΠΟΤΕΛΕΣΜΑΤΩΝ:

  Το σύστημά μας θα παρουσιάζει τα αποτελέσματα διατεταγμένα με βάση την συνάφειά τους με το ερώτημα, χρησιμοποιώντας ένα GUI.
Ειδικότερα,  θα παρουσιάζει τα αποτελέσματα σε ομάδες των 10, παρέχοντας την δυνατότητα στον χρήστη να προχωρήσει στα επόμενα με το πάτημα του κατάλληλου κουμπιού που θα δημιουργήσουμε. Επιπλέον, οι λέξεις κλειδιά θα ξεχωρίζουν αφού θα παρουσιάζονται τονισμένες στο αποτέλεσμα και τέλος θα υπάρχει η δυνατότητα ομαδοποίησης των αποτελεσμάτων βάσει του έτους κυκλοφορίας του τραγουδιού που αναζητά. Η διάταξη των αποτελεσμάτων θα είναι από τον πιο σπάνιο  όρο (αυτό που εμφανίζεται λιγότερες φορές) στον πιο συχνό. 
Επιπρόσθετα, για το front end κομμάτι της μηχανής μας θα χρησιμοποιήσουμε την βιβλιοθήκη JavaFX ώστε να οπτικοποιήσουμε τα αποτελέσματα της αναζήτησης.
